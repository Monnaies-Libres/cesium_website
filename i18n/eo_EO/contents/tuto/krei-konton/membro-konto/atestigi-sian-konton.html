<h1>Kiel fariĝi kunkreanto de la Ğ1?</h1>

<p>
	Por ke vi povu fariĝi kunkreanto de la mono, vi devas atestigi vian konton.

</p>

<h2>
	Kiel atestigi vian konton?
</h2>

<p>

	Por atestigi vian konton, vi devas fari 3 aferojn:

</p>

<ol>
	<li><a href="https://git.duniter.org/documents/licence-g1/-/blob/master/license/license_g1-eo-EO.rst">Legi la licencon Ğ1</a><b> atente</b> kaj promesi konformiĝi al ĝi.</li>
	<li>Elŝuti kaj printi vian dosieron pri nuligo. <a href="#krei-dosieron-pri-nuligo">Krei sian dosieron pri nuligo</a></li>
	<li>Trovi 5 membrojn de la Reto de Fido, kiuj akceptos atesti vin.</li>
</ol>

<p>
	<b>Atenton: vi devos fari ĉion ĉi nur en 2 monatoj!</b>
</p>

<p>
	Ĉu vi volas eviti perdi vian tempon?
</p>

<p>
	Tiam atente legu la sekvon:</p>

<p>

	Inter la momento, kiam vi petas membro-konton (kia ajn estas la metodo), kaj la momento, kiam vi ricevas viajn 5 atestaĵojn, tio devas daŭri malpli ol 2 monatojn.



</p>
<p>



	 Post tiu limdaŭro, vi devos refari aliĝpeton por estiĝi membro, kaj denove peti atestaĵojn de la komenco.



</p>
<p>



	Ne estu tro optimisma pri la rapideco, per kiu vi povus esperi esti atestita, ĉar, por ke vi estu sukcese atestita, viaj 5 eblaj atestantoj devas esti disponeblaj samtempe	(t.e. ili devas havi neniun atendantan atestadon).


</p>
<p>

	Atendu do renkonti sufiĉe da ğunistoj, kaj havi almanaŭ 5 promesojn de atestado antaŭ ol krei vian membro-konton.


</p>


<h2>
	Kiel renkonti membrojn, kiuj povus atesti min?
</h2>

<p>

	Helpiĝu per <a href="https://monnaie-libre.fr/framacarte/">la mapo pri lokaj grupoj</a> por renkonti personojn jam membrojn de la Reto de Fido.</p>

<h2>
	Kiel peti atestadon?
</h2>

<p>

	Estas maltre probable, ke iu membro akceptos atesti vin ekde via unua renkontiĝo.
</p>

<p>Efektive, por konformiĝi al la licenco Ğ1, membro de la Reto de Fido devas kapabli atesti ke:</p>

<ul>
	<li>vi estas fizika persono</li>
	<li>vi legis kaj komprenis la licencon Ğ1</li>
	<li>vi elŝutis vian dosieron pri nuligo</li>
	<li>vi ne provas krei duoblan konton</li>
</ul>

<p>
	Donante atestaĵon, membro atestas, ke li kapablas helpi la komunumon identigi provon de kreado de duobla konto.
</p>